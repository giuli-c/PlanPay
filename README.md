# PlanPay
Considerando l’uso sempre crescente di dispositivi elettronici e il ritmo frenetico della vita moderna, abbiamo deciso di sviluppare questo gestionale per offrire agli utenti un sistema completo ed efficiente per la gestione delle finanze personali. Il gestionale integra funzionalità simili a quelle di un servizio di pagamento digitale, permettendo di tracciare tutte le operazioni effettuate. Inoltre, include un’agenda personale per annotare eventi e avere promemoria, nonchè una funzione ”Salvadanaio” per mettere da parte denaro e raggiungere i propri obiettivi finanziari.
Il nome dell’applicativo indica le sue due funzioni principali: la pianificazione di attività attraverso l’uso di un calendario (’Plan’) e la gestione di un proprio conto con saldo, inclusa la possibilità di effettuare movimenti da e verso i salvadanai creati dall’utente (’Pay’).
Ogni utente dovrà prima di tutto registrarsi, fornendo un nome, un utente e una password, informazioni che verranno salvate per le sessioni successive. Successivamente, potrà accedere all’applicazione autenticandosi con utente e password, consentendogli di gestire le proprie attività e finanze.
Al momento del login sarà possibile accedere al calendario delle proprie attività, ai servizi finanziari e alla creazione di obbiettivi di risparmio, oltre che ad una lista di transazioni effettuate nella sessione attuale.
Dal calendario gli utenti potranno muoversi tra i vari mesi, visualizzare gli eventi salvati in precedenza, aggiungere nuovi eventi, specificando data, orario, nome, descrizione e stato di completamento e visualizzare una legenda con lo stato di tutti gli eventi presenti.
Gli eventi saranno modificabili ed eliminabili e programmabili su più giornate. 
Tramite i servizi finanziari di deposito e prelievo sarà possibile effettuare movimenti dall’esterno verso il conto e dal conto per le spese tenendo conto delle transazioni effettuate in quella sessione. I prelievi dall’account saranno permessi solo se il saldo sarà sufficiente.
Sarà presente una lista di obbiettivi di risparmio da cui si potranno aggiungere o eliminare obbiettivi. 
L’utente inoltre avrà la possibilità di fare previsioni sul raggiungimento di una certa soglia di risparmio entro una data finestra temporale, tenuto conto delle mensilità di versamento, scegliendo se tenere conto o meno del saldo già versato.
